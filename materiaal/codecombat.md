CodeCombat
==========
![CodeCombat](/static/img/CodeCombatGroot.png)
Als je wil leren programmeren, zul je een hoop code moeten schrijven. Bij CodeCombat gaat dit met een lach op je gezicht! In CodeCombat leer je programmeren door het spelen van een spel, ook wel gamification genoemd. Het blijkt dat dit ervoor zorgt dat je sneller leert, véél sneller. Het is alsof je een gesprek hebt, in plaats van een handleiding leest. Spelenderwijs leer je de programmeertaal Python. Python is makkelijk te leren voor de beginnende programmeur. Vergeleken met andere programmeertalen is de code vrij gemakkelijk te lezen, dat is wel zo prettig!

CodeCombat is best ingewikkeld omdat je echte code moet typen. Het is geschikt voor ninja’s vanaf ongeveer 10 jaar. Er zit veel Engelse taal in en je moet echt goed lezen wat het doel is van elk level. Het is handig als kinderen van 10, 11 of 12 door een ouder begeleid worden.

*Voor de CodeCombat:*

- ga naar [https://codecombat.com/](https://codecombat.com/)
- selecteer rechtsboven als taal "Nederlands"
- Heb je al een account en weet je hoe het werkt? Log in en ga verder waar je gebleven was.
- Als je nog geen account hebt en je wil een nieuwe account aanmaken:
    - kies account aanmaken
    - registreer als individu
    - vul je geboortedatum, emailadres, gebruikersnaam en wachtwoord in
    - kies: "speel nu"
    - selecteer "de kerker van kithgard"
- klik op "spelen

- Als je mee wilt doen zonder je eigen account aan te maken doe dan het volgende (let op: je werk wordt niet opgeslagen dus je kunt er later niet mee verder):
    - kies: "speel"
    - selecteer "de kerker van kithgard"
    - klik op "spelen"

- Ga eerst rechtsonder naar "Kies je Held":
    - kies je favoriete personage,
    - selecteer "python" als programmeertaal
    - klik op opslaan

- Start het eerste level en veel plezier!