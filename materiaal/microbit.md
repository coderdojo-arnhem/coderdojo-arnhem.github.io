micro:bit
=========

De micro:bit is een klein computertje dat ontwikkeld is om kinderen mee te leren programmeren. Als je voor het eerst met de micro:bit aan de slag gaat, is het boekje "[lekker samen klooien](https://www.expeditiemicrobit.nl/sites/default/files/2017-09/Expeditie%20microbit%20Les%201%20Stichting%20FutureNL%20-%20Lekkersamenklooien_0.pdf)" van [Expiditie micro:bit](https://www.expeditiemicrobit.nl/) een goed startpunt. We hebben een aantal van deze boekjes liggen, dus je kunt er eentje pakken om tijdens de CoderDojo te gebruiken.

Ook de kaarten van de [micro:bit community NL](https://www.micro-bit.nl/) zijn erg leuk om mee te beginnen. Ze hebben kaarten voor [beginners](https://www.micro-bit.nl/sites/default/files/afbeeldingen/Content/explorer%20%280.1%29.pdf) en voor kinderen die wat [dieper in het programmeren](https://www.micro-bit.nl/sites/default/files/afbeeldingen/Content/programmer%20%280.1%29.pdf) willen duiken. Ook deze kaarten hebben we liggen, dus je kunt ze erbij pakken om tijdens de CoderDojo te gebruiken.

![Scratch en micro:bit](/static/img/scratch-microbit.png)

De micro:bit in Scratch gebruiken
---------------------------------
Het is ook mogelijk om de micro:bit in Scratch te gebruiken. Op de website van Scratch staat [uitgelegd hoe je dit kunt doen](https://scratch.mit.edu/microbit). Op de website van CodeKids staan een aantal [kaarten met leuke opdrachten](http://www.codekids.nl/scratch-microbit-kaarten/) die je kunt doen.

Andere leuke opdrachten die je kunt doen
----------------------------------------
  - ![Hack de kerstverlichting](/static/img/hack-de-kerstverlichting.png)
    **Hack de kerstverlichting**

    In deze missie van [SkillsDojo](https://www.skillsdojo.nl) ontdek je hoe met de micro:bit de kerstverlichting kunt aansturen.
