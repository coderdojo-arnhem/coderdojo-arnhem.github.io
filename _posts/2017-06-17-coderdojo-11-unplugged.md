---
title: "CoderDojo #11: Unplugged"
author: Ines
layout: post
---
Zaterdag 17 juni was een bijzondere CoderDojo. Een keertje niet binnen achter een computerscherm, maar bij de Bibliotheek in Presikhaaf lekker buiten op de speelplaats. Een unplugged Dojo, met andere woorden: spelletjes doen die te maken hebben met computers/programmeren maar dan zonder computers!.

![CoderDojo #11: Unplugged](/static/img/blog/IMG_2999.jpg)
![CoderDojo #11: Unplugged](/static/img/blog/IMG_3009-1.jpg)

We begonnen met het maken van 3 groepen van 6 kinderen. Dat deden we met het spel "sorteermachine". In dit spel leerden we hoe een computer dingen (in dit geval kinderen) sorteert. Bijvoorbeeld op lengte en op leeftijd.
Vervolgens gingen de groepen langs 4 spellen. Elk spel werd een half uur gespeeld.

![CoderDojo #11: Unplugged](/static/img/blog/IMG_3027.jpg)

Spel 1 was het spel met de binaire getallen. De kinderen leerden hoe een computer rekent met binaire getallen, ofwel met alleen de cijfers 1 en 0.

![CoderDojo #11: Unplugged](/static/img/blog/IMG_3080-1.jpg)

Spel 2 was Levend Programmeren. Een spel waarbij twee teams tegen elkaar speelden. Elk team had een robot die ze door een doolhof moesten sturen met actiekaarten. Het team dat zijn Robot als eerste naar de uitgang kreeg had gewonnen.

![CoderDojo #11: Unplugged](/static/img/blog/IMG_3070-e1505647518161.jpg)

Spel 3 was Routing &amp; Deadlocks. Bij dit spel zaten de kinderen in een kring en moesten ze pingpong balletjes met letters en kleuren op een handige manier aan elkaar doorgeven totdat iedereen twee dezelfde balletjes had. Dat was nog niet zo makkelijk! Maar wel veel lol.

![CoderDojo #11: Unplugged](/static/img/blog/IMG_3026.jpg)

Spel 4 was het Kortste Route spel. Op de speelplaats stonden allemaal rondjes met verbindingslijnen er tussen. Bij de verbindingslijnen stond een cijfer. De kinderen moesten rondlopen van rondje naar rondje over de verbindingslijnen. Daarbij moesten de cijfers opgeteld worden. Wie kon in de kortste route van de ene naar de andere kant?

We vierden deze middag ook ons 1 jarig bestaan als CoderDojo Arnhem. Er waren mini tompoucen met het logo van CoderDojo.

![CoderDojo #11: Unplugged](/static/img/blog/IMG_3051.jpg)
![CoderDojo #11: Unplugged](/static/img/blog/IMG_3053.jpg)

Wij vonden het een erg leuke middag en de kinderen ook. Die waren super enthousiast!