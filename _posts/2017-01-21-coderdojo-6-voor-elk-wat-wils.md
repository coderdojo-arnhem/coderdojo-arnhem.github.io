---
title: "CoderDojo #6: Voor elk wat wils"
author: Maud
layout: post
tags: [coderdojo]
---
Op zaterdagmiddag 21 januari kwamen er 15 kinderen naar Rozet voor alweer de 6e editie van CoderDojo Arnhem. We zagen veel bekende gezichten (leuk!) maar ook weer een aantal nieuwe enthousiaste kinderen met ouders.

Het thema voor deze middag was "voor elk wat wils", met andere woorden, ga verder met het onderwerp uit eerdere edities van CoderDojo. Dat kon Scratch zijn, maar ook CodeCombat of CodeStudio. Op deze website hebben we een nieuwe pagina gemaakt waar de informatie uit de eerdere Dojo's verzameld is. [Klik hier om direct naar deze pagina Materiaal te gaan](/materiaal).

Iedereen ging al vrij snel aan de slag. Nieuwe kinderen gingen levels spelen in CodeStudio of met een handleiding een doolhof bouwen in Scratch. Twee bekende kinderen (Jesper en Jarno) bouwden verder aan hun eigen Scratch project. Ze hebben hun project met de andere kinderen gedeeld in de CoderDojo Arnhem Studio in Scratch. Storm ging samen met zijn vader een kleurenspel in Scratch maken waar ze de Makey Makey aan gekoppeld hadden. Super vet!

Onze stagiaires Suus en Tessel waren er ook weer. Met veel enthousiasme hielpen ze de kinderen die vragen hadden op weg. We zijn erg blij met deze twee meiden!

Aan het eind van de middag keek iedereen bij elkaar mee. Voor het spel van Storm werd een echte competitie opgezet. De stand werd op het digibord bijgehouden.

![CoderDojo #6: Voor elk wat wils](/static/img/blog/IMG_0067.jpeg)
![CoderDojo #6: Voor elk wat wils](/static/img/blog/IMG_0070.jpeg)
![CoderDojo #6: Voor elk wat wils](/static/img/blog/IMG_0071.jpeg)
![CoderDojo #6: Voor elk wat wils](/static/img/blog/IMG_0072.jpeg)

Het was weer een super leuke en leerzame middag!

Maud