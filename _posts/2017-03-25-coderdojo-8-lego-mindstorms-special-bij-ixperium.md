---
title: "CoderDojo #8: Lego Minderstorms Special bij iXperium"
author: Maud
layout: post
---
Deze CoderDojo waren we te gast in het [iXperium](https://ixperium.nl/ixperium-arnhem/) in Arnhem. Een plek waar leerlingen en leraren van alles kunnen leren over ict-onderwijs. Het iXperium heeft veel materialen voor technisch onderwijs en vandaag konden we de Lego Mindstorms lenen.

Lego Mindstorms is een kleine computer die je kunt programmeren. Met Lego kun je de computer ombouwen tot een robot, door armen, wieltjes en andere sensoren toe te voegen.

De kaartjes voor de CoderDojo #8 Lego Mindstorms waren nog nooit zo snel uitverkocht! En we waren daarom met een grote groep bij het iXperium.

![CoderDojo #8: Lego Minderstorms Special bij iXperium](/static/img/blog/cd8-mindstorm-2.jpg)

Met een algemene presentatie werd uitgelegd hoe we de Lego Mindstorm konden programmeren. Er werden groepjes van twee gevormd en iedereen ging meteen aan de slag. De robot kon met een soort van Scratch programmeertaal geprogrammeerd worden. Blokje voor blokje probeerde de groepjes hun robot te laten rijden.

Aan het eind van de drie uur kon iedereen laten zien wat er gemaakt was! Er was een robot die mensen en objecten kon zien met een ultrasonic sensor. De robot reed rond en als hij iets zag op zijn pad draaide hij een stukje. Er was ook een tikkertjes robot, hij reed achter alles aan wat hij zag met zijn ultrasonic sensor. Een robot met een aanrakingssensor moest eerst ergens tegenaan rijden voordat hij het object kon zien, dan reed de robot een stukje achteruit, draaide en reed ergens anders heen.

![CoderDojo #8: Lego Minderstorms Special bij iXperium](/static/img/blog/cd8-mindstorm-1.jpg)

Er was een Marslandschap met heuvels en sommige groepjes wilde kijken of hun robot er tussendoor kon rijden. Er waren verschillende manieren om de robot over dat landschap te laten rijden. Een groep had zijn robot zonder sensoren door het Marslandschap gestuurd, door hem heel goed en precies te programmeren. Een robot met een aanraaksensor voelde waar de rotsen van het Marslandschap waren, en reed zo door het landschap heen. Er was met blauwe tape een pad door het Marslandschap gemaakt, de robot kon met een kleursensor dit blauwe pad volgen. Een andere robot gebruikte ook een kleursensor om over de lijnen van de vloer te lopen. 

En er waren nog meer robots gebouwd. Super leuk allemaal. Wij vonden het echt een geslaagde dag. We hopen dat we nog eens met z’n alle aan Lego Mindstorms kunnen bouwen. Tot de volgende keer!

Groeten Ines, namens het hele CoderDojo team :)

Bekijk de fotos op onze [Facebook](https://www.facebook.com/CoderDojoArnhem)!

![CoderDojo #8: Lego Minderstorms Special bij iXperium](/static/img/blog/cd8-mindstorm-3.jpg)