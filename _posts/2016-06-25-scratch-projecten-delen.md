---
title: "Scratch projecten delen"
author: Ines
layout: post
---
Stel je hebt een project gemaakt in Scratch, dan is het natuurlijk gaaf om deze te delen. Zo kan iedereen je project zien.

Ga naar het project wat je wil delen.

![](/static/img/blog/2016-06-25-scratch-projecten-delen/scratch-projecten-delen-1.png)

Klik in je project op *"Delen"*, rechts bovenin. Iedereen kan je project nu vinden op Scratch. Ze kunnen het spel spelen, remixen en commentaar geven.
Als je op *"Delen"* klikt dan kom je op het volgende scherm.

![](/static/img/blog/2016-06-25-scratch-projecten-delen/scratch-projecten-delen-2.png)

Dit noemen we de project pagina. Hier kun je uitleggen hoe je spel werkt en het spel spelen. Klik je op *"Bekijk van binnen"* dan kun je de code weer zien en aanpassen. Niemand kan jouw project veranderen! Jouw project blijf jouw project. Ze kunnen het wel een remix maken. Ze gaan dan verder met jouw code. Maar jij ziet hier niets van ;).

Delen in de studio van Coderdojo Arnhem
---------------------------------------

Je kunt je project ook delen in de studio van Coderdojo Arnhem! Hieronder leg ik uit hoe dat werkt!

Je moet je project eerst normaal delen, zodat iedereen het kan zien. Daarna ga je naar naar de [CoderDojo Arnhem Studio](https://scratch.mit.edu/studios/2502768/)

![](/static/img/blog/2016-06-25-scratch-projecten-delen/scratch-projecten-delen-3.png)

Je krijgt dan de studio van CoderDojo Arnhem te zien. Klik op *"Voeg projecten toe". Kies nu het project, dat je wil toevoegen. Je kunt alleen jouw gedeelde projecten toevoegen! Succes! We zijn benieuwd naar jouw projecten!

PS. Je kunt al jouw projecten zien door op je naam te klikken, rechts bovenin! Kies dan *"Mijn projecten"*, daar staan al jouw projecten.

Wil je een project niet meer delen? Dat kan je hier aanpassen. Klik op *"Niet meer delen"* achter het project.

![](/static/img/blog/2016-06-25-scratch-projecten-delen/scratch-projecten-delen-4.png)

