---
title: "CoderDojo #12: Flappy Bird"
author: Maud
layout: post
---
Flappy Bird, wie kent het niet! Een spel wat jaren geleden de wereld veroverd heeft. In het spel moet je het vogeltje (flappy bird) door een doolhof van buizen laten vliegen. Flappy Bird was het thema deze CoderDojo.

![CoderDojo #12: Flappy Bird](/static/img/blog/Flappybirdlogo.jpg)

Onze mentor Tim wilde de kinderen laten zien dat het bouwen van zo'n spel eigenlijk helemaal niet zo moeilijk is. De Dojo was weer uitverkocht en in Rozet zaten maar liefst 20 kinderen (met hun ouders) aandachtig naar hem te luisteren.

Voor deze middag had Tim twee handleidingen gemaakt: eentje om Flappy Bird in Scratch te bouwen, en een wat moeilijkere versie om Flappy Bird met Javascript te bouwen.

Aan het eind van de middag presenteerden de kinderen aan elkaar wat ze gemaakt hadden. De buizen waren aangepast, het vogeltje vloog sneller of juist langzamer, scores waren toegevoegd, achtergronden wisselden bij elke druk op de spatiebalk en bij één meisje was het vogeltje veranderd in een pinguin en verschenen er allemaal ijsschotsen.

![CoderDojo #12: Flappy Bird](/static/img/blog/IMG_7054-e1505650954190.jpg)
![CoderDojo #12: Flappy Bird](/static/img/blog/IMG_7063-e1505650585715.jpg)
![CoderDojo #12: Flappy Bird](/static/img/blog/IMG_7064-e1505650564841.jpg)
![CoderDojo #12: Flappy Bird](/static/img/blog/IMG_7062-e1505650600843.jpg)
![CoderDojo #12: Flappy Bird](/static/img/blog/IMG_7059.jpg)
![CoderDojo #12: Flappy Bird](/static/img/blog/IMG_7060-e1505650719802.jpg)
![CoderDojo #12: Flappy Bird](/static/img/blog/IMG_7058-e1505650897802.jpg)
![CoderDojo #12: Flappy Bird](/static/img/blog/IMG_7056-e1505650840406.jpg)

We vonden het een erg leuke middag! Ben je er niet bij geweest maar wil je het ook eens proberen. Kijk dan op onze pagina materiaal voor de handleidingen.

groetjes Maud